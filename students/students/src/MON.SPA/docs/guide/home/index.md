# Начало

След успешен вход (и избор на роля) се визуализира началният екран на
модул "Деца и ученици".

![Home](./homePage.png)

В горния десен ъгъл се вижда името на потребителя, работещ с модула.

![](./loggedUser.png)

С натискане на левия бутон на мишката върху името на потребителя се дава възможност за 
преглед на **Профил** и **Изход** от системата.

В началния екран на модула се вижда информация за:

-   Институцията;
-   Децата и учениците;
-   Паралелките и групите;
-   Кампаниите за подаване на отсъствия към АСП;
-   Кампаниите за потвърждаване на спирането на помощи, предоставяни от АСП;
-   Шаблони и документи по Приложение №4 на Наредба №8 от 2016г.;
-   Издадени документи по Приложение №4 на Наредба №8 от 2016г.;
-   Регистрационни книги за издадени документи по Приложение №4 на Наредба №8 от 2016г.
-   ОРЕС.

На директорското табло се визуализират следните данни:

## Ученици

![](./studentCard.png)

В тази карта се показва броят на децата/учениците, групирани по вида на паралелката/групата,
в която са записани и по позиция. Общият брой деца/ученици е възможно да надвишава броя учениците,
обучаващи се в институцията. Това се сължи на факта, че едно дете/ученик може да е записано както
в учебна паралелка, така и в група/и за ПЛР, ЦДО и др.

## Паралелки/групи

![](./classCard.png)

В тази карта се показва броят на паралелките и групите в институцията,
групирани по вид.

**Списък с искания за преместване на дете/ученик**

![](./admissionPermissionRequest.png)

В този списък се визуализират изпратените и постъпилите искания за записване на деца и ученици.

При избор на филтъра "Изпратени" се визуализират само изпратените към други институции искания за записване на
деца/ученици.

При избор на филтъра "Получени" се визуализират само получените от други институции искания за записване на
деца/ученици.

Приключени са такива искания, които са изпратени или получени, детето/ученикът е записано в приемащата институция
и изпращащата институция е създала документ за преместване със статус "Потвърден".

От бутон "i" се зарежда профила на детето/ученика в НЕИСПУО.

## Деца/ученици, обучаващи се в ЦСОП

![](./position10_7.png)

От гледна точка на училище/ДГ този списък съдържа деца/ученици, записани с позиция "учащ (училище/ДГ)" в институцията, които 
се обучават в ЦСОП. От гледна точка на ЦСОП този списък съдържа деца/ученици, записани с позиция "учащ (друга институция)", т.е. записани в учебни паралелки в ЦСОП.
Записаните в двца и ученици в неучебни групи в ЦСОП не се визуализират в този списък.

:::warning
При подаване на Списък образец №3 за деца и ученици, които са записани в ЦСОП, но не са записани в училище/ДГ, се сигнализира валидационна ГРЕШКА.

При подаване на Списък образец №1 за деца и ученици, които са записани в институцията с позиция "учащ (училище/ДГ)", но не са записани в ЦСОП,
се сигнализира валидационна ГРЕШКА.
:::

## Деца/ученици за записване в клас/група

![](./StudentsToEnroll.png)

Това е списък с деца/ученици, записани в институцията, които не са разпределени в нито една учебна паралелка/група.

Записването на детето/ученика се извършва с натискане на бутон "стрелка" или от неговия профил в НЕИСПУО, документи за записване.

:::warning
При подаване на Списък образец за деца и ученици, присъстващи в този списък, се сигнализира валидационна ГРЕШКА.
:::

## Деца/ученици под закрила, насочени от РУО за записване

![](./studentApplication.png)

Това е списък на заявленията, подадени в РУО от търсещи и получили закрила, за които има вписана заповед на РУО за насочване на дете/ученик за записване в институцията.

Записването на детето/ученика се извършва с натискане на бутон "око". Бутон "чадър" отваря за преглед заявлението, подадено в РУО.

:::warning
Ако сте записали детето/ученика преди то да е насочено от РУО, редът в списъка ще продължи да се вижда.
За да се премахне, създайте заявка в системата за поддръжка на НЕИСПУО.
:::

## Данни за характеристика на средата

![](./relatives.png)

Това е списък с въведената в ЛОД на децата и учениците информация за характеристиката на средата.

С натискане на бутон "око", се зарежда раздел "Характеристика на средата" от ЛОД на детето/ученика в НЕИСПУО.

## Отписани деца/ученици без подписано ЛОД

![](./signedLOD.png)

 Това е списък с деца/ученици, напуснали институцията, чиито ЛОД не са подписани (приключени). Списъкът е приложим за отписани лица - през цялата учебна година и за всички -
след приключване на учебните занятия. **Деца/ученици, преместени в учебно време, се визуализират в този списък, но за тях не следва да се предприемат действия!**

В случай че дете/ученик фигурира в списъка, институцията трябва да го запише отново, **без да го разпределя в клас**, от меню "Приключване на ЛОД"
в ЛОД да подпише ЛОД и да отпише лицето. Ако детето/ученикът вече е записан в друга институция, трябва или последната да одобри искане записване, подадено от 
изпращащата институция, или да отпише лицето.

## Права за достъп до ЛОД
Достъп до всчики деца/ученици и техните лични образователни дела притежава директора на институцията (с институционалния и личния профил от edu.mon.bg), както и потребители, на които е делегиран
директорски достъп от модул "Потребители" на НЕИСПУО.
Класните ръководители имат достъп до данните на децата/учениците от групите/класовете, на които те са класни ръководители.
За училищата класен ръководител е онзи преподавател, на който е възложен учебния предмет "Час на класа" с код на предмета 199.
За детските градини и предучилищните групи в училищата "класен ръководител" е онзи преподавател, на който е възложено образователно направление "Български език и литература" с код 80.

### "Класен" на служебната паралелка
Лице, което освен директора има достъп до ЛОД на учениците от служебната паралелка, може да се посочи по следния начин.
От меню "Профил" изберете "Настройки на приложението".

![](./loggedUser.png)![](./appSettings.png)

Натиснете бутон **Достъп до служебната паралелка** и след това бутон **Редакция**.

![](./editLeadTeacher.png)

В полето "Персонал" въведете няколко букви от името или фамилията на преподавателя, на когото желаете да дадете достъп до учениците в служебната паралелка.

![](./chooseLeadTeacher.png)

Изберете преподавател и запишете данните. Последната стъпка е избраният преподавател да излезе от НЕИСПУО и да влезе отново.
